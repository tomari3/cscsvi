אני אוהב את מה שהיא מייצגת, עליצות וחופש ביישני שלא מתעלם מהבושה הקיימת (גם אם מוכחשת) בכל אדם. יש לה אומץ לגעת הדברים שנראים לא לרוחה, גם בעצמה, ולגעת בהם בעדינות נעימה שמסדרת את חלקי הפאזל מחדש בצורה מחושבת אך קלילה, לא רובוטית, לא מתיימרת לחשב את המסלול המוצלח ביותר, אלא רק להגיע לתוצאה שנראית, נכון לעכשיו, מתאימה ורצויה. הגישה הזו, לקבלת השינוי העצמי נראית לי נדירה היום ואף נראה שהיא מאיימת על קבוצות שונות בעולם. בעידן מדיה החברתית, הלוא היא גלובליזציה על סטרואידים, בכדי להיבלט יש להיעזר באבחנה מתורת המשחקים שנקראת ״מודל הוטלינג״: שני חנויות מתחרות בסופו של דבר יתמקמו במרכז (מרכז הלקוחות הפוטנציאלים) וצמוד אחד לשני, ככה שלכל חנות תיאורתית חלוקה שווה של לקוחות. נראה כיום שבחברה, וכתוצאה מכך גם בפוליטקה, קורה משהו דומה. לכן במדינות דמוקרטיות אפשר לראות שיוויון חורק שיניים בין מפלגות מנוגדות לחלוטין ולכן אף על פי ש״אקסיומות״ או ערכי הבסיס של מלפגות מנוגדות, אם מפרקים אותם לגורמים, יכולים להיראות מאוד דומים וכמעט זהים, הקהל אשר הם מושכים מגיע משני קצוות שונים של הרחוב, בדומה למודל הוטלינג. נראה שאפשר להקביל את האידולוגיות של הבחנת, אבחנת ושינוי המרכיבים הפנימיים לזרמי המפלגות הפוליטיות בעולם כיום. בהיקרות עם המונח ״emergance״ וההסכמה שתנועות פוליטיות הן בעיקרן תנועות חברתיות, הקבלה זו תיראה טבעית לחלוטין, מה הן תנועות חברתיות, מוזרות או סבוכות ככל שיהיו, אלא אם השלכה של צורות החשיבה ודפוסי ההתנהגות של בני האדם המרכיבים אותן? בדומה לכך שברור שאפשר למצוא התאמה בין החלקים המרכיבים אותנו, בני האדם, ודרכי הפעולה שלהם, לבין דרכי הפעולה שלנו אנחנו. אנחנו סך חלקינו בדומה לכך שתנועות חברתיות הן סך חלקי אנשיהן. כאשר מתבוננים בסמנטיקה של ״תנועות חברתיות״ זה הרי ברור מאליו, זוהי תנועה; קבוצה, זה חברים; אנשים. אך נדמה לנו כי ישנם קבוצות שאינן משתייכות להגדרה זו. האם תנועות פליטיות הן חברתיות? הרי יש לנו הפרדה בשפה ובחוק, במיוחד בארצנו הקטנה והיפה, בין תנועות פוליטיות וחברתיות. הסמלים הגרפים שונים, תנועות פוליטיות יעזרו לרוב בצבעים פטריוטים ואמיצים: כחול ולבן, כיאה לישראל, בזמן שתנועות חברתיות ינסו להיראות טהורות יותר, ומה יותר טהור מהירוק של הטבע? תנועות פוליטיותף בהתאם למערכת הבחירות בישראל (וברוב שאר העולם) יציגו לפני הכל את המנהיג, בזווית מרשימה, עם עניבה אדומה (שמראה על עוצמה, כיאה לישראל) ובצורה שאומרת ״תבחרו בבן אדם״, זה ככה בכל מפלגה, ללא תלות בעמדותיה.מפלגות חברתיות לעומת זאת לרוב יציגו סמל, סממנן או משפט בתור ״איש הדגל״ שלהם, בתור המנהיג ויפצירו בכם להתגייס למען איכות הסביבה, למען צדק חברתי או למען אסוסיאציות הקשורות לצבע ירוק. למרות שדופי בין התנועות, אי אפשר שלא להבחין בכך שלתנועות חברתיות יש תוכלת חיים וסך נפח אנושי קטן משל תנועות פוליטיות ולרוב בחציית הסף עליהן להשתנות ולגייס סמננים של תנועות פוליטיות, או לדעוך ולתת מקום לתנועה החברתית החדשה אשר דרכה יהיה דומה לשל קודמה. אפשר לחשוב על שוני יחיד בין שני סוגי התנועות: האחת מסתמכת על ערכים עכשווים ומפצירה להתגייסות בשל אמונה ברשימת ערכים מצומצת. השנייה מבססת מערכת ערכים רחבה וכללית עם אנשייה ומנסה לומר לבוחרים ״שגר ושכח״, יש בנינו התאמה, אל תירא בשל אי התאמה רגעית או בלבול קצר, כוונותינו ככוונותיך, סמוך על סמוך. כמראית עין, האחת משנה פניה, וכן אנשיה ומנהיגיה, באופן מתמיד. לכן תמיד תהיה ספציפית יותר, צרה יותר וקצרה יותר. השנייה מקיפה את ערכי כל הצד המשויך לה ברחוב, על פי מודל הוטלינג, לא זזה ומפצירה ״עוד קצת ונקבל את הניצחון המוחלט שאותו ייחלתם״. ההבדל הזה בין שני הגישות הפוליטיות מנוגד לחלוטין, לגישתה של זו שאת מה שהיא מייצגת אני אוהב. נדמה שאין ביכולתם של קבוצות בסדר גודל זה להכיל את עדינות, כובד ראש, רכות ומסירות השינוי הפנימי אותה הזו מייחסת לחלקים בה היא רוצה, או מרגישה, שקיים צורך לשינוי. בצד האחד, ה״שמרן״ אשר גרף את כל צידו של הרחב תחת כנפיו, יאמר כי השינוי אין נחוץ ואינו אפשרי! הוא יוכל לומר כי ראשית לאדם אין את היכולת לבצע את השינויים האלו גם אם רצה בכך, חסר לו את העדינות, החוכמה והפורסייט לעשות דבר כזה, ראוי שישאיר את ערכיו כפי שהם ויאמין שאלו הם הנכונים אשר יביאו אותו לגאולה. ראייה זו תקרא לאדם מסובך ומורכב (מאחר שקשה לשנותו) ובו בזמן פשוט וקטן (מאחר שאין ביכולתו לשנותו). כיוצא בזאת. התנועה השמרנית רואה את ערכיו של אדם כדבר חקוק באבן שאין לשונותו. נניח וערכיו של האדם היו דמויי נחל כזה או אחר, אנשים אלו יציבו סכר, או יציירו או יצלמו רגע נתון יאמרו ״הנה, אלא הם ערכי האדם ולעד יהיו״, אך ברור שהנחל ימשיך לזרום גם אחרי תפיסת מצבו בנקודת הזמן הרגעית הזו. הנחל ישתנה בהתאם לסלעים שמתחתיו, לחיות שחיות דרכו, בהתאם לגשם, לשמש, לרוח ולמצחייה. אפשר אף לומר כמעט בוודאות שהנחל אף פעם לא יהיה אותו דבר כי שהיה ברגע בו ״צולם״, אף אם היה רגע מושלם, קשה להצדיק את השאיפה לחזור לאותו הרגע בדיוק, כאשר ישנה הידיעה שזה בלתי אפשרי. מצדה השני של המפה החברתית, אשר בה למורת רוחם של מחזיקים הדעה, ישנם עשרות חנויות ולא אחת בלבד, שלא לפי אידאל מודל הוטלינג, יש באופן לא מפתיעה, גישה הפוכה משל השמרנים: ברור שהנחל משתנה ולכן יש לפעול לפי מצבו הנוכחי, יש לקחת בחשבון את מזג האוויר ואת החיות שחיות בנחל ואת השמש ואת הצמחייה. עלינו לבצע שינויים ומהר, אחרת לא ישאר נחל, או שנטבע בנחל, או שנאבד את כל מה שידענו עליו, ממידיו, מהירותו ודרכו. עלינו לנטוש מיידית את אידיאל הנחל המושלם ולקבל את שינויי מצבו בהתאם לסביבה, עלינו ליעל את מצבו של כל רגע נתון בנחל, ככך שלמרות השינויים התמידיים, כל רגע יהיה מושלם ככל האפשר. במקום מסוים, החתירה לאידיאל ה״מושלם״ לא שונה בצילומו של הצד השמרני. שני הצדדים שואפים לאידיאל, לשלמות של דבר, לצורה הטובה ביותר שלו. כל צד חושב שצורה זו נראית אחרת. לצערנו, אף צד אינו מבין שהאידיאל אינו יכול להתממש. הנחל אף פעם לא יכול להיות מושלם כפי שהיה. הסביבה אף פעם לא יכולה להשתנות מהר מספיק בכדי להיות מושלמת בהתאם לשינויי הנחל. הפיתרון היחיד, הדרך הנכונה האמיתי והיחידה היא להשלים עם אופיו של הנחל, לנטוש את הרעיון של אידיאל ו״מושלם״ ולאמץ סט ערכים רחב יותר, כזה שמתפרס אל עבר כל הרחוב ומוחק את מודל הוטלינג. סט ערכים זה אין ברירה שיהיה מופשט ככל האפשר, ולכן, עליו להיות סט ערכים של פעולות. איך עלינו לפעול כאשר אנו רואים שהנחל גואש שמאלה, איך עלינו לפעול כאשר אנו רואים שהנחל מאבד מעומקו ועוצמתו. הסכמה על דרכי הפעולה חזקה יותר מהסכמה על האידיאל, שכן היא תלויה בהבנה שהאידיאל אינו אפשרי ולכן נותר אך ורק לפעול על פי תחושת הבטן, על פי הרגש ועל פי הכנות העמוקה ביותר, בכדי להגיע ל״אידיאל״ הלא ברור, לא קיים. ולכן מה שהיא מייצגת הוא הטוב האמיתי. היכולת להתבונן ולומר ״כיוון הנחל לא כרצוני ואיני בטוח לאן וכיצד לכוונו״. אם כך, אפשר לשאול, מהו המדד? המדד הוא המדד הברור ביותר, עליו מאות דורות של בני אדם התבססו, הוא עובד אך ורק אם קשובים לו, עובדים לפי הקצב שלו ומשחקים איתו כפי שמשחקים עם חבר קרוב. המדד הוא הרגש, תחושת הבטן, הדבר הזה שמנדנד לקחת את הכיוון מעט ימינה או מעט שמאלה, או קצת מהר יותר או חזק יותר או שקט יותר. בסופו של יום, בין אם נרצה או לא, אנחנו בחסדי תחושותינו. גם האדם הרציולני ביותר מחסר אונים אל מול הרגש. על פי הבנה זו, על פי הסכמה כנה אל מול המציאות הזו, עלינו לפעול ולעצב את דרכי הנחל. לאט, לאט כמו שהרגש עובד. ואם אפשר, כדאי, לשמוח תוך כדי. 