״השכל הישר״, המובן, החד, הברור. מונח ידוע שמתאר חוכמה, רוגע, בהירות. אם נצא משלל הנחות ואנלוגיות כלפי דרכי הפעולה העצביות של המוח, וסוג הגלים המתרחשים בו נוכל לדמיין אם כי רק כהשערה את המוח בצורה דומה למכונת טיורינג. לכל מצב נפשי ייצוג מסויים של מסלול נוירונים, של כבויים או דלוקים. כמו פולסים של מופע לייזר המשנים צורה בהתאם למלודיה או לקצב השיר. כמו ברקים בזמן סופה. כל ברק עוקב אחר אותם חוקים אך מיוצג בצורה שונה ונגרם על ידי גורמים דומים אך לא זהים וכל גם ייצוגו דומה אך לא זהה לקודמו. ניתן גם לחשוב כי כך רשתות נוירונים מייצגות מצבים נפשיים, כאשר מפגש בין שני עננים אינו זהה לקודמו, אך ייתכן כי יווצר מפעולתם ברק זהה לאחד שכבר היה. אם כך נוכל להשליך את הביטוי ממנו התחלנו לעולם הנוירונים. השכל הישר יהיה בפועל מסלול ישר, או לכל הפחות מצומצם כמתאפשר בהתאם למטרה או למצב הרצוי. אין אדם שאינו נתקל במצב בו הוא מחוץ לתחום ההגדרה של ״השכל הישר״: המחשבות מפוזרות עד כדי איבוד השיח הפנימי, קשה להיאחז בקו המחשבה ונראה כמעט כאילו הסוס איבד שליטה. מפתה להקביל מצב זה לסערה או צונאמי, אך בהמשך אומר למה לדעתי זוהי אינה הקבלה נכונה. הקבלה נכונה יותר תהיה הפגנה או קטטה, התנגשות של מספר אדוות, התנפצות של אבן או קליע; מפתיע, מפוזר, רעוע, הפכפך. לכן, כשאר אנו תוספים עצמנו במצב כזה נהוג לעצור, לנשום, לעצום עיניים ולהתרכז בדבר יחיד; להפחית קלט חושי, להפחית מסלולים עצביים פעילים ולצמצם אותם ככל האפשר; להפחית את האדוות, לעצור את שבירת האבנים, לפזר את ההפגנה. זוהי דרך יעילה לעצור את המצב על ידי איפוס, אך ברור שאינה יעילה כדרך חיים מתמדת שכן היא לוקחת זמן, אנרגיה ואינה אפשרית תמיד (לא תוכלו לעצום עיניים ולנשום בזמן נסיעה או מלחמה, למשל) וברור שישנם פתורונות אחרים להגיע אל השכל הישר שכן יאמרו לכם אחדים שאינם ניתקים ממנו לעיתים תכופות כלל. 

כעת כשהצעתי אנלוגיה פיזיולוגית סבירה לגורמי השכל המפוזר אציג שלושה גישות אפשריות על פיהם מעגלים מחזירים עצמם אל דרך הישר: חוכמה, אומץ וטיפשות (או אדישות). 