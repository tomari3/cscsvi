1. מיקומן של מערכות העצבים המרכזית והיקפית
2. מבנים בנוירון ותפקידם הכללי
3. תפקיד תאי התמך במערכות העצבים המרכזית וההיקפית
4. מאפייניו של מחסום הדם מוח
### התאים במערכת העצבים
#מטרה להשוות בין מיקומן של מערכות העצבים המרכזית וההיקפית.
  מערכת העצבים המרכזית (CNS) כוללת את המוח את מוח השדרה; מערכת העצבים ההיקפית (PNS) נמצאת מחוץ למוח ולמוח השדרה. התקשורת בין מערכת העצבים ההיקפית למערכת העצבים המרכזית נעשית באמצעות עצבים המעבירים מידע מוטורי וסנסורי בין המוח ומוח השדרה ובין שאר הגוף.
- לתאר את המבנים בנוירון ואת תפקידם הכללי.
  לנוירונים ארבעה חלקים עיקריים: גוף התא, אקסון, דנדריטים וכפתורים סופיים. גוף התא מכיל גרעין ורבים מהאברונים. הדנדריטים הם מבנים מסועפים המחוברים לגוף התא ומקבלים מסרים מנוירונים אחרים. האקסון הוא שלוחה ארוכה ודקה של גוף התא והוא מעביר את המסר החשמלי לכפתורים הסופיים. הכפתורים הסופיים הם התרחבויות של האקסון והם מקבלים את המידע החשמלי והופכים אותו למידע כימי על ידי פליטת ניורוטרנסמיטרים אל הסינפסה. מבנים חשובים נוספים כוללים את ממברנת התא, הציטוסקלטון והציטופלזמה שתומכים בתא וקובעים את צורתי וגם ממלאים תפקידים נוספים. אברונים פנימיים מסייעים לתא לשרוד ועמם נמנים הגרעין, הרשתית התוך-פלזמית, מנגנון גולג׳י והמיטוכונדריה.
- להבחין בין תפקידיהם של תאי התמך במערכות העצבים המרכזית וההיקפית.
  בתחומי ה-CNS אסטרוציטים, אליגודנדרוציטים ומיקרוגלייה תומכים בנוירונים על ידי יצירת סביבה המאפשרת לשמר תפקודים עצביים ולהוליך מסרים, יצירת מעטפת המיילין והפעלת תגובות חיסוניות. בתחומי ה-PNS תאי שוואן מייצרים מיילין ומסייעים לנוירונים שנפגעו.
- לדון במאפייניו ובחשיבותו של מחסום הדם-מוח.
  מחסום הדם מוח הוא מחסום בררני המגן על ה-CNS ומאפשר רק לחלק מהחומרים לחדור לתוכו. המחסום בנוי מדופנות הנימים; הוא מסייע בוויסות הרכב הנוזלים במוח ומגן בכך על ההעברה העצבית בין נוירונים. מחסום הדם-מוח חדיר יותר באזור הפוסט-רמה ולכן נוירונים המצויים שם יכולים לזהות חומרים רעילים בדם.

- שאלה למחשבה
  מחסום הדם-מוח מונע חדירת פתוגנים (גורמי מחלה) לתוך המוח אבל עלול גם למנוע את חדירתן של מולקולות תרופתיות. לא פעם קשה ומסובך לפתח תרופות המיועדות להגיע לאתרים מסוימים במוח בגלל הקושי להעביר את המולקולות דרך מחסום הדם-מוח. חציית המחסום נחשבת למכשול עיקרי בפיתוח תרופות למחלות כמו אלצהיימר ופרקינסון. דמיינו שנבחרתם לחקור שיטות להקלת מעבר חומרים דרך מחסום הדם-מוח. אילו שיטות הייתם מנסים?

- תשובה למחשבה
  - ״הברחת״ חלקי התרופה יחד עם חלבונים המיועדים להעברה של מולקולות ספציפיות. - לחבר את חלקי התרופה אל המולקולה בעלת ה״אישור״
  - הכנסת חלקי התרופה דרך האזור הפוסט-רמה. אזור חדיר יותר בשל הצורך לזהות חומרים רעילים. בהימצא חומרים רעילים המוח יכוון להקאתם החוצה. אך אפשר לחשוב על לשלב עם התרופה חומר המדכא או מכהה את הרצון להקיא.
  - שילוב של חלקי התרופה יחד עם חומרים מאושרי כניסה תמידית, כגון חמצן וגלוקוז.
  - מחסום הדם-מוח חלש יותר כאשר הוא מותקף, שיטה אפשרית נוספת היא לתקוף בצורה מבוקרת עדד להחלשת המחסום בכדי להעביר את התרופות הרלוונטיות.
