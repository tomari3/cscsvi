#טיוטה

מגיל צעיר אמרו לי שאני דעתן, ודעותיי בנושא הלימודים לא נוגדות את הטענה הזו כלל. ברור לי שניתן לחלוק על הרבה מדעותיי בנושא, ולכן אלו הן, כפי שנאמר, דעות בלבד. דבר אינו מוצג כעובדה וככלל, הכתוב יהיה מה שנקרא בקורס של "[[פילוסופיה של הנפש בתקופתנו]]" כ"[[פסיכולוגיה עממית]]" – מסקנות מסוג "[[קשר סינתטי]]" בלבד, לעומת [[פסיכולוגיה אמפירית]] הדורשת מחקר וקישור בין ממצאים לתצפיות.

הגיוני אם כך שיעלו בראשכם התנגדויות כאלו או אחרות, דבר זה רצוי ואף משמח. אם אתם מוצאים מחשבות כה בוערות עד שהן חייבות ביטוי, אתם מוזמנים לכתוב לי ואולי נתקשקש. בכל מקרה, לענייננו, נושא הלימודים הוא הראשון עליו אני כותב לעולם והוא זה שדירבן אותי לשתף יותר מרק סיכומים, מאחר והוא מעסיק אותי לא מעט כבר הרבה זמן. אז הנה הניסיון שלי לשלות מפיזור המחשבות שלי פיסת כתב קוהרנטית בנושא, נכון לדעותיי עליו כיום.

בכדי להתניע את העניין אני אתחיל בהתרעמות כלפי ספרי הלימודים של האוניברסיטה האהובה עלינו - האוניברסיטה הפתוחה. ראשית אציין שללא ספק, כבודם של מחברי ספרי הלימודים במקומם מונח, ניכר ברוב המקרים כי אלו אנשים אשכולות עם תשוקה למקצוע וחיבה להדרכה והוראה, עם זאת, חיבה אינה שקולה ליכולת. אני מודע למשקל הטענה ולכן אציג את הדפוסים החוזרים בספרי הלימוד של האוניברסיטה ואת חסרונתם גם אשווה אותם לספרי לימודים דומים (ולעיתים אף זהים; שפת מקור) באנגלית.

# 1	שגיאות מבניות בספרי הלימוד
## 1.1	״מסלול המסקנה״

זהו ההרגל המגונה הראשון שנמצא בספרי הלימוד אליו אני אתייחס. אני אסביר את כוונתי במונח המומצא ״מסלול המסקנה״, זהו ניסיון ללמד נושא על ידי הולכת התלמיד דרך אותו המסלול (בקירוב) אותו עבר הוגה הרעיון או אף קהילת התחום עצמה, על ידי הצגת שלל הרעיונות והשגיאות שקדמו למסקנה המקובלת כיום, ועל כן: ״מסלול המסקנה״. בשיטה זו נעשה שימוש רחב מאוד, בעיקר בספרי מבוא לדוגמת: [[מבוא לבלשנות תאורטית]], [[פילוסופיה של הנפש בתקופתנו]], [[פסיכולוגיה פיזיולוגית]] ונוספים. הרעיון, אני מניח, הוא לתת נקודת מבט רחבה לקדם את התלמיד בצעדים קטנים אל עבר ההשקפה הנכונה, בתקווה שבסוף הדרך יוכל להסתכל אחורה ולהבין למה דווקא לנקודה אליו הגיע, הגיע, ולא לאחרת ובכך ללא ספק לחזק את ההבנה שלו. לדעתי, זהו רעיון מעולה ונכון, ואף ישנים מספר תיאוריות ומחקרים[^1] התומכים בכך שלטעות זה רצוי ועוזר ללמידה, אך גם למחקרים אלו יש הסתייגות משל עצמם:
   
`...complexities and challenges of trying to incorporate such difficulties into teaching and self-regulated learning...`[^2]
   
וסיבוכים ואתגרים בספרי הלימוד שלנו אכן יש, בייחוד בלמידה עצמאית (אשר מזוהה כל כך עם האוניברסיטה העברית). אז אנא תנו לי לנסות להציף את הקשיים עליהם מחברי הספרים לא התגברו עליהם, בהקשר זה. אתחיל עם הגדול והמרגיז ביותר, אציע גם פיתרון אליו, משני צידי המשחק (הספר והתלמיד) וזהו חוסר הצהרת כוונות, או ״שריקת פתיחה״ לטיול אותו מחבר הספר לוקח אותנו. בזמן שלעבור את המסלול לעיל זה הכרחי, חשוב וכדאי, יש צורך להבהיר את כוונת המשורר ולהכריז על תחילת המסלול, אחרת יכול להיווצר מצב שהתלמיד לא מודע לכך שבמסלול בו הוא נמצא ישנם רעיונות כזב ומאחר והוא מול ספר לימוד, ״שריר״ ספיגת המידע שלו מופעל כרגע ויכול להיות שייספוג מידע לא נכון שאחר כך יצטרך להוציא החוצה, לסדר מחדש ולהחליפו במידע הנכון. אם זה נראה לכם תוצאה ראויה, אני רוצה להציע ייעול. ראשית מצד הספר: הכוונת התלמיד למצב של ״הבנה״ ולא ״ספיגה״ אולי נראית מיותרת, או על אחריות התלמיד, אך בין כה וכה אני רוצה לטעון שיש לה השפעה. משפט פתיחה פשוט המציג כי אנו עתה ניכנס ל״יער חשוך״ של טעויות ובקצה השני נגיע למקום הרצוי תכניס את התלמיד למצב הרצוי להבין שהוא צריך לחפש טעויות, ימנע ממנו לזכור דברים לא נכונים, ואם הכתיבה נכונה, לא ימנע ממנו לטעות בעצמו בדרך לצאת מן היער ובכך עדיין להשיג את מטרת השיטה ובו בזמן למקסם את זמן ההימצאות וכושר ההתמצאות בתוך שיטה זו. אף ראוי לעיתים (בהתאם לנושא) להציג את התשובה מראש, לתת לתלמיד את הכתובת ולתת לו לנווט אליה דרך היער. שיפורים אלו ימנעו מן התלמיד להיאבד לחלוטין בתוך סבך השגיאות שעשו קודמיו ולא יפחיתו מיתרונות המחקרים התומכים בשיטה לעיל. ראוי אם כן, של״מסלול המסקנה״ תהיה התחלה אמצע וסוף ברורים, כי אלו ללא ספק יעזרו לזכור את המסלול עצמו. עכשיו לצד התלמיד: את הלימבו המתואר חוויתי לא מעט פעמים ואני יודע שאני לא היחיד, כמו שאמרה תלמידה באחת מקבוצות הלימוד: ״אני זוכרת רק את הדברים הלא נכונים שהיא אומרת״. אין לי ספק שהתלמידה הנל לוותה על ידי המרצה או הספר לתוך יער חשוך ללא ידיעה בכך ולכן תייקה רעיונות שגויים בתיקיית ה״רעיונות נכונים״. מניסיוני (ודרך הפעולה של ה[[היפוקמפוס]] בזיכרון יכולה לאשש זאת) קשה מאוד, עד בלתי אפשרי, ״להוציא״ או ״למחוק״ תיוק של רעיון, אלא רק אפשר להוסיף לו ״דגל״ אם הערה. ברגע שרעיון הוכנס לתיקייה מסויימת, מאוד קשה להזיז אותו והדבר דורש מאמץ מנטלי רב, עדיף להימנע מכך. לכן, אני רוצה להציע לתלמידים להיזהר מאוד במהלך הלמידה ותמיד למצוא רמזים של ״האם אני בתוך יער?״ והנה כמה שיטות:
   1. התמונה הגדולה: תבדקו על מה מדבר נושא הקורס על ידי מחקר מקדים. מתחילים ללמוד [[מתמטיקה בדידה]]? תבינו את מונחי הייסוד והרעיונות הכלליים על ידי קריאת המאמר בויקיפדיה, חיפוש סרטון קצר, ברור וכללי ביוטיוב, מעבר על תוכן העניינים של ספר הלימוד, חיפוש הרעיונות הגדולים של הנושא וכדומה. הבנה של איך נראה ״שטח״ הנושא תעזור להבין אם אתם עכשיו ב״איזור בטוח״ ויכולים לספוג בקלילות או שאתם ב״יער חשוך״ וצריכים להיזהר יותר.
   2. קריאה כפולה: קרוב לנקודה הקודמת, אך יותר ממוקד בספר ובסגנון המחבר. לכל מחבר סגנון שונה והקשר בינכם לבינו יהיה מאוד אינטימי בקרוב, לפני הקריאה הרצינית והכרונולוגית מומלץ מאוד לרפרף בספר, לקפוץ בין ראשי פרקים ולקרוא קצת מכל אחד, לנסות להבין את הדרך שבה הכותב מעביר מידע ומוביל אתכם בנבכי התחום. מעבר לקרקוע הרעיונות שתקבלו משיטה זו, זה ייתן לכן ״milestones" שיהיה כיף להגיע אליהם כל פעם. פתאום נושא שהיה נראה מסובך ולא מובן ברפרוף ראשון יהיה ברור כשתגיעו אליו בקריאה הרצינית.
   3. מה זה הקורס הזה?: הרבה מרצים לוקחים כמובן מאליו את הסביבה שלהם, הם העבירו את הנושא כבר עשרות פעמים ודברים שנראים זרים לתלמיד חדש ככלל לא עולים בראשו של המרצה כלא ברורים או בכלל רלווונטים. דוגמא נהדרת תהיה [[פילוסופיה של הנפש בתקופתנו]]: זהו קורס פילוסופיה, מן הסתם, אך פילוסופיה זה תחום רחב והקורס או הספר אינם מזכירים באופן מוצהר איפה בעולם הפילוסופיה אנחנו משחקים במסגרת הקורס, קצת מוזר, בייחוד לתלמידים שלוקחים את הקורס במסגרת תואר שאינו פילוסופיה. למען הבהרה, התחום פילוסופיה של הנפש בתקופנתו הוא תת תחום של מטא-פיזיקה, וזה חשוב לדעת כי אז קצת ידע מקדים או חיפוש בגוגל או ביוטיוב נקודה (1) ייתן לנו בסיס למונחים בהם ניתקל בהמשך, מונחים שלעיתים תורגמו לעברית ולכן חדשים לנו, למרות שאנו כבר מכירים אותם, פשוט לא את התרגום האקדמאי להחריד שלהם, כמה אירוני שבאותו ספר נלמד על [[טיעון הידע]] והמשפטים [[אינטנסיונאליים]]. 

נושא התרגום לעברית באקדמיה מעביר אותי לנושא הבא שלי.

## 1.2	עברית אקדמאית

 אנחנו מדינה ציונית, אין ספק. רובנו מאמינים שהשפה העברית בין אם יפה או לא, ראוי שתשמש אותנו במסמכים משפטיים, מדיניים, בכיתות הלימוד וכן באוניברסיטאות. אם ישנה בעיה, שאר העולם אינו מסכים, יתר על כל, כל מדינה תבחר כמובן את השפה שלה להיות השפה המשומשת בכיתות הלימוד. ועל כן, אי אפשר לעשות חצי דרך, נכון? אם עברית תשמש תלמידים בכל הרמות ובניהם רופאים, עורכי דין, כלכלנים, ותלמידי מדעי המחשב ראוי שלכל המונחים הנמצאים בכל תחום תהיה הגדרה ומילה בשפה העברית. אחרת איך יתקשרו בניהם? באנגלית? לא יתואר. וכן זה המצב, בספרי הלימוד (באופן מפתיע, הדבר הכי פחות מורגש ב[[מבוא לבלשנות תאורטית]]) לעיתים יופיע ״המונח המקורי״ לצד המונח בעברית. בתופעה נרחבת מאוד בעיקר בתחומי מדעי החיים ומדעי המחשב, התחומים בהם הקהילה הבינלאומית חזקה וחשובה. תופעה זו מכריחה תלמידים לזכור לעיתים שלוש מונחים שונים לאותו המושג. הדבר מקשה על הלמידה, ללא ספק, אך נורא ממקרים אלו הוא המקרה בו לא מוצג ״מונח המקור״ כלל ושוב, כמתואר למעלה, אנו נתקלים במילה חדשה לחלוטין, וכמובן שמתג מסויים קופץ במוח ומכווין אותנו לספוג מונח חדש רק כדי לגלות בשלב מסוים (אם יש מזל אז מוקדם ככל האפשר) שהמונח לו בנינו מודל שלם בראש הוא מונח שאנחנו כבר מכירים. בכדי להביא דוגמא קונקרטית למה שנושא הזה מרגיז אותי, חוויתי את הדבר בנושא [[קומבינטוריקה]] כאשר המונחים חליפה (variation), צירופים (combination) ותמורה (permutation) הוצגו ללא התרגום שלהם. לי היה הרבה יותר ברור אם ליד כל נושא הייתה המילה הקטנה המתארת אותה בצורה אותה אני כבר מכיר! סהכ מילה אחת הייתה חוסכת לי הרבה כח מחשבה ואת הצורך לבנות מודלים חדשים לחלוטין לכל מושג. אין סיבה שנלמד יותר משני מונחים, אחד בעברית ואחד באנגלית ותו לא. תרגום לא נכון או מחסור בתרגום כלל מקשה על הבנת המונח במקורות חיצוניים לספר ולעיתים אף בתוך הספר עצמו!

## 1.3	הלימוד כמסע או הלימוד כרשימת מכולת?

מחברים רבים בוחרים להציג את הנושא שלהם כסיפור, ויש לזה הצדקה. הצגה של סדר כרונולוגי, מקרים מסויימים הקשורים לנושא, סיפורים שאפשר להזדהות איתם, הצפה של רגשות הקשורים לפרק מסוים אכן עוזרים לתלמיד להיקשר לנושא, לבנות אותו במוחם וללמוד הצורה יעילה. אך נשאלת השאלה מתי שיטה זו עוברת מייתרון לחיסרון? בעיני: ברגע שבו על התלמיד לאסוף חתיכות פאזל על הגדרות המונחים, כאשר יש חוסר בהירות לגבי כוונת המשורר. תופעה זו קורת המון ב[[פסיכולוגיה פיזיולוגית]] ו[[פילוסופיה של הנפש בתקופתנו]]. מונחי יסוד נזרקים לאוויר במהלך הטקסט, לעיתים מפוזרים מילים מודגשות ולעיתים נדירות אף יותר מפוזרים ריבועי קסם עם הגדרות! אך רגע, היזהרו מהיער השחור! לעיתים ההגדרות יהיו חלק מתהליך הטעייה ולמידה, אל תמהרו לתייק אותם במקום הלא נכון. גישה זו מסורבלת, לא משיגה את המטרה ואפילו סופרים רוסים של המאה ה17 מצאו לה פיתרון יעיל ביותר: "מילון מונחים" מדהים אותי שהדבר לא נפוץ יותר. בזמן שבאתרי הקורסים קיים דף שנועד לשרת את מטרה זו, הוא לוקה בחסר, הוא מנותק מהקשרים והוא **לא חלק מחוברות הלימוד**. ראוי לדעתי, שלפני הפרק, מיד אחרי ההקדמה יוצגו המונחים החדשים שילמדו בפרק הבא. הדבר משמש כשיפור של בעיית ה״עברית באקדמייה״, בעיית ה״יער השחור״ ובעיית ״הלימוד כמסע״ בכך שהוא נותן ״רשימת מכולת״ של דברים מונחים, מושגים או אם נרצה ״נקודות״ שעלינו לאסוף בזמן המסע! הוא עושה "priming", שיטה שנצפתה שמחזקת זיכרון ו"recalling" בבני אדם בריאים ואף בחולים באזורי שפה מסויימים. 

עד כאן הביף שלי עם ספרי הלימוד, כעת אפשר לעבור למחשבות על למידה יעילה ומהנה ככל האפשר

# 2	מה צריך כדי ללמוד

## 2.1	מוטיבציה
נושא המוטיבציה מדובר בכל תחום בחיים, מהעבודה לספורט לזוגיות וגם ללימודים. ידוע שמוטיבציה משחקת בחיינו ומניעה אותנו לבחירות שלנו, לעיתים בכיוון הרצוי לעיתים לא. מוטיבציה היא ללא ספק חבר פפיות. ברור שככל שהמוטיבציה גבוהה יותר כך הסיכוי לשבת וללמוד גבוה יותר, לא? כל מיני מאמנים אינטרנטים ינסו לומר שצריך להוציא את המוטיבציה מהשוואה ויש לייחס חשיבות אך ורק לכוחם של ההרגל וההתמדה. בזמן שאין להפחית בשיבותם של אלו, עוד יותר מסוכן יהיה להתעלם מכוחה של המוטיבציה. אפשר לדמיין את המוטיבציה בתור מדורה, בתור סוס פרא, בתור עפיפון או בתור כל דבר אחר אשר השליטה בו אפשרית אף חמקמקה, מצאו את האנלוגיה האהובה עליכם. אחד הדברים שאני מוצא שמלהיבים את מדורת המוטיבציה היא משיכה לנושא. ללמוד [[מבוא למדעי המחשב בשפת Java]] הרבה יותר מספק, כיף ומעניין כשחושבים על הקשרים לחיים האמיתיים, כשמעריכים את החוכמה והעבודה מאחורי חומרה ותוכנה של מחשב, כשמתלהבים מהידע הבסיסי שהקורס נותן לקורסים מתקדמים יותר ואיך יום יבוא וגם אני אוכל לאמן רשתות נוירונים או מאגרי נתונים או כל דבר מגניב ומרגש אחר. אבל לא תמיד קיימות הדוגמאות האלו נכון? יכול אדם לבוא ולומר ״איזה מן עניין בכלל אפשר למצוא במתמטיקה בדידה? התחום יבש, טכני, משעמם והיישום שלו לא ברור ומרגיש תלוש״. אני בטוח שגם אתם מתרגשים לקראת קורס מסויים וחרדים לקראת אחר. אבל היופי בקהילה האנושית הוא ההתמקצעות המרובה של אנשיה. כל נושא כזה שאתם לומדים, יש אדם שהקדיש את חייו לתחום, סביר להניח שהוא רואה את היופי הנסתר בו ואולי אם תחפשו או תבקשו יפה, הוא יחלוק אתכם את זרדי המוטיבציה להם נפשכם שוקקת, אף סביר שאדם בעל תשוקה למקצוע כבר שיתף את אהבתו אליו בעבר! חיפוש מהיר באינטרנט ייתן לכם שלל בלוגים, ערוצי יוטיוב, דפים בפייסבוק ועוד אשר מהללים ומשבחים נושא מסוים, משתפים יישומים, בדיחות ורעיונות אליו. תציצו, תופתעו לגלות כמה תתחברו לנושא. 


## 2.2	סקרנות

אני מניח שלרבים מאיתנו חווית הלימודים מזכירה לנו את הבית ספר. לחלק מהאנשים זה אומר זכרונות של תלבושת אחידה, מורה חדגוני וחווית לימודים לוקה בחסר. אולי הפעם האחרונה שלמדתם הייתה בצבא כשמשקית תש הסבירה לכם עם שלל סיסמאות והמון חזרתיות נושאים שכיום יש לכם אפס שימוש בהם בזמן שהמפקד עוזר לך ולצוות לשמור על ריכוז בדרכים יצירתיות. אולי פסיכומטרי, סוג למידה הנותן לסלנג ״לחרוש״ הצדקה מיידית. מעבר של שורות על גבי שורות של חומר אזוטרי וכללי ללא אחיזה במציאות, מילים ואנלוגיות וטריקים. בזמן שלכל דוגמא לעיל יש יתרונות לשיטות הלימוד שלה, אין ספק שקל להיקלע ללימדו חזרתי ומנוון בתהליך הלימוד שלהם. להכחיש את הצורך האנושי בסקרנות ותשוקה יהיה מטופש. לא רק שללא אלו הרבה יותר קשה ללמוד, אלא שאלו חייבים התבטאות בכדי להגיע להישגים משמעותיים. פורצי דרך, זוכי פרס נובל, מדעני נאסא וחלוצי תחום המחשב תמיד מראים התלהבות, תשוקה וגאווה למקצוע שלהם. ולא סתם, ניראה לי ברור הקשר בין תכונות אלו ליצירתיות, ליכולת לשקוע בנושא, בהישגים ממשיים ובהפצת העניין בתחום. אז עכשיו שברור למה חשוב להיות מסוקרן, נתקלים בבעיה של ״איך?״, לי למשל, לא היה פשוט למצוא את היופי ב[[מתמטיקה בדידה]]. לא עד שקראתי הקדמה של ספר בנושא שהייתה כל כך מלאת אהבה לנושא שקשה היה שלא להתאהב גם. לא עד שראיתי את הקשר הישיר לתכנות ואלגוריתמים ואז הכלים שאני מקבל להתמודדות איתם. וברור שככל שהבנה לנושא התחלחלה כך גם החיבור והערכה אליו, למייסדיו ולהשלכותיו. סקרנות היא לא רק מקלה על חווית הלימודים אלא היא הכרחית ליצירת קשרים חדשים, התעמקות בחומר והבנה אמיתית של הנושא.

## 2.3	משחקים

מה המשחק האהוב עלייך? משחק יריות או פיפא, אולי שם קוד, קטאן או טאקי. שחמט, ששבש, דמקה או גו. אולי משחק שרק מרגיע את המוח לכמה דקות. ככה או ככה, בכל פיתוח משחק יש הצוות הפיתוח אדם בתפקיד ״מעצב משחק״ ותפקיד חשוב שעליו לבצע הוא לדאוג שאת או אתה, תישארו לשחק במשחק כמה שיותר זמן. זה בטח לא מפתיע אתכם, אתם יודעים כמה משחקים יכולים להיות [[התמכרות|ממכרים]]. כמו למשחקים גם לרשתות חברתיות יש אדם בעל תפקיד דומה, זה יכול להיות מעצב UX/UI או שזה יכול להיות ״Behavioral Designer", הדומי הוא שגם תפקידם הוא למקסם זמן מסך וכמות איטרקציה בין המשתמש לאפליקצייה. אז איך הם עושים את זה ואיך אפשר להשתמש באותם שיטות למען המטרה אליה התכנסנו? ניקח את אבן הבסיס של התחום כדוגמת אינדוקציה - פייסבוק. הנה איך החברת הרשת החברתית הגדולה בעולם מושכת אתכם פנימה בעזרת מה שנקרא ״דפוסים חשוכים - dark patterns״ 
1. בכניסה לאפליקציה כמעט תמיד תיתקלו במשהו שמאוד מעניין אתכם (לפי האלגוריתם) אבל צריך לגלול רק קצת למטה בשביל לקרוא את הפוסט. ללא ספק סוג של [[התנייה אופרנטית]] בין תנועת הגלילה לבין הסיפוק של לקרוא משהו מעניין.
2. הסיפוק הבא לא יגיע כזה מהר, בכדי להגיע לפוסט המעניין הבא תצטרכו לגלול כמות פוסטים מסויימים (שגם, כנראה הוגדרו על ידי אלגוריתם) שנועדו במכוון להיות מעניינים פחות, בכדי להרגיל את הגלילה, לא לתת את הסיפוק בקלות יתרה, עד ההתניה הבאה, בדומה לדרך הפעולה של מכונות jackpot בלאס וגאס. 
3. העולם של פייסבוק הוא כל מלואו למשתמש בזמן השימוש באפליקציה. לחיצה על כפתור החזור לא תחזיר אתכם למסך הבית של הטלפון אלא תעשה פעולת ריענון - refresh לפיד - feed שלכם, כי ברור שאם אתם לוחצים חזור זה לא שנמאס לכם המאפליקציה, מה פתאום, אתם פשוט צריכים אתחול של ההתנייה. משהו מעניין חדש להזניק אתכם לגלילה משתמשכת, וזה עובד. 
ויש עוד המון, לחיצה על לייק תתגמל אתכם באנימציה מספקת, כפתורים יכווינו את תצומת הלב שלכם אל הכיוון אליו המפתחים מכוונים, תפריטים יקלו עליכם להגיע לאיזורים מסויימים ויעשו את המוות לאזורים אחרים (רק נסו למחוק את המשתמש שלכם) וכדומה. בצורה מסויימת, עולם עיצוב חווית המשתמש של תוכנות בסדר גודל זה הוא מלאכה מדוקדקת כמעט כמו ציורי רנסנס שידעו בדיוק איך להכווין את העיני הצופה כתעוות נפשם.

אז כל זה יפה מאוד, מגניב ואף מעט מפחיד אבל מה הקשר בין זה לבין להושיב את התחת שלי על הכיסא? אז הנה הקשר

[^1]: [hypercorrection](https://www.researchgate.net/publication/11641193_Errors_Committed_with_High_Confidence_Are_Hypercorrected), [desired difficulties](https://psycnet.apa.org/record/2020-99542-008), [error based learning](https://www.ncbi.nlm.nih.gov/pmc/articles/PMC3817858/)
[^2]: Bjork, R. A., & Bjork, E. L. (2020). Desirable difficulties in theory and practice. Journal of Applied Research in Memory and Cognition, 9_(4), 475–479